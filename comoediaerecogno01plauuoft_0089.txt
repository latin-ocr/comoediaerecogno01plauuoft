AMPHITRVO V. i

postquam pueros conspicatae, pergunt ad cunas citae.
ego cunas recessim rusum uorsum trahere et ducere, 60
metuens pueris, mihi formidans 3 tantoque angues acrius
persequi. postquam conspexit anguis ille alter puer,
1115 citus e cunis exsilit, facit recta in anguis impetum:
alteram altera prehendit eas manu perniciter.
ΑΜ. mira memoras, nimi’ formidolosum facinus praedicas 3 65
nam mihi horror membra misero percipit dictis tuis.
quid fit deinde? porro loquere. BR. puer ambo anguis
enicat.
1120 dum haec aguntur, uoce clara exclamat uxorem tuam—
AM, quis homo? BR. summus imperator diuom atque
hominum Iuppiter.
is se dixit cum Alcumena clam consuetum cubitibus, 70
eumque filium suom esse qui illas anguis uicerit ;
alterum tuom esse dixit puerum. AM. pol me hau paenitet,
1125 si licet boni dimidium mihi diuidere cum Ioue.
abi domum, iube uasa pura actutum adornari mihi,
ut Iouis supremi multis hostiis pacem expetam. 75
ego Teresiam coniectorem aduocabo et consulam
quid faciundum censeat 3 simul hanc rem ut facta est eloquar.

1130 sed quid hoc? quam ualide tonuit. di, opsecro uostram
fidem.

IVPPITER ii

JV· Bono animo es, adsum auxilio, Amphitruo, tfbi et tuis:
nihil est quod timeas. hariolos, haruspices
mitte omnis 3 quae futura et quae facta eloquar,
multo adeo melius quam illi, quom sum Iuppiter.

1135 primum omnium Alcumenae usuram corporis 5
cepi, et concubitu grauidam feci filio.

1112 recessum cod.: corr. Valla 1115 post 1116 cod.: corr.
Pylades 1120 inclamat Dousa 1122 cubilibus cod. ι corr
,Scaliger 1136 coepi cod. (cf. ad 108)

